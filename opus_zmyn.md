<div id="hypercomments_widget" class="js-hypercomments-widget invisible"></div>

1. [Опис ключових змін до проекту оновленої програми з образотворчого мистецтва](#opus)
2. [Детальна таблиця з коментарями до програм та зворотнім зв’язком модераторів](#table)

#### Опис ключових змін до проекту оновленої  програми  з образотворчого мистецтва {#opus}

У запропонованій версії Програми з образотворчого мистецтва для 1-4 класів загальноосвітніх навчальних закладів внесено такі зміни:
* У пояснювальній записці, в абзаці «зміст» вираз «логічно-структурні блоки» замінено на «структурні блоки».
* Абзац «Метою художнього виховання засобами образотворчого мистецтва є формування і розвиток в учнів комплексу ключових, міжпредметних і предметних **компетентностей** у процесі опанування художніх цінностей та способів художньої діяльності шляхом здобуття власного естетичного досвіду» змінено на «Метою вивчення образотворчого мистецтва є художньо естетичний розвиток учнів, їх емоційної чутливості, практичних творчих умінь, формування стійкого інтересу до образотворчої діяльності, формування загальнокультурної компетентності».
* **Умовою** успішної **реалізації завдань** програми є: «залучення учнів засобами образотворчого мистецтва до національної та світової культур;» змінено на «-практичне ознайомлення учнів із виражальними засобами образотворчого мистецтва.».
* В Орієнтовній тематичній структурі програми знято погодинну розбивку в темах.

<p align="center"><b>1 клас</b></p>
* Вилучено термін «бесіда» у вступних уроках до тем.
* Вилучено «Види та типи ліній» як тему уроку, але самі види та типи ліній вживаються як терміни обр. мистецтва в загальному вжитку і вчителем і учнями.
* Вилучено словосполучення «природні матеріали» в техніці аплікації.
* Вилучено термін «співрозмірність» у вивченні цілого та частин.
* В темі 3 вираз «усвідомлення про вибір формату аркуша» змінено на «Поняття про вибір положення аркуша».
* У вимогах до рівня підготовки учнів забрано «передавати у зображенні елементарні співвідношення частин форми».
* У темах, що вивчають будову тіла тварин та людини вилучено порівняння частин за розміром.
* У темі 5 вилучено «орігамі» як вид роботи (повтор з трудовим навчанням).

<p align="center"><b>2 клас</b></p>
* Вилучено термін «бесіда» у вступних уроках до тем.
* З поняттями «хроматичні та ахроматичні кольори» тільки знайомимо, оскільки потім ці поняття ніде не використовуються аж до 5 класу.
* У темі уроку «рельєф» з опуклістю за заглибленістю тільки знайомимо.
* У темі 3 розповідаємо лише про роль композиції в картині, але не заучуємо основні прийоми.
* Не вживаються поняття про пропорції та масштаб у зображенні людини та тварин.
* Визначаємо спосіб передачі глибини простору методом загороджування об’єктів і частково кольором (все інше ще не розуміють).
* У темі 4 забрано поняття стилізація, натомість – спрощення як створення декоративного образу.

<p align="center"><b>3 клас</b></p>
* Бесіди на уроках замінено на екскурсію чи відеомандрівку у майстерню художника (митця).
* Поняття «ритм» у композиції замінено на словосполучення «динамічна композиція» (передача руху в природі).
* У темах уроків, що вивчають будову тіл людини та тварин: звернути увагу на форму частин тіла (але не акцентувати на пропорціях).
* У темі 2 забрано актуалізацію знань про трансформацію паперу, натомість додано урок про гончарство в Україні (основні народні промисли).
* У темі 3 зосередити увагу на створенні пейзажних композицій, а не на вивченні видів пейзажів.

<p align="center"><b>4 клас</b></p>
* Зосередити увагу на способах створення художнього образу, а не на теорії про нього.
* Із державних вимог вилучено «називає 1-2 прізвища….», оскільки здебільшого акцент вчителя на фасилітовану дискусію на уроці.
* У темі 2 наголошено на вивченні особливостей різних декоративних розписів України (не лише Петриківка).
* Забрано тему уроку «інтер’єр» (дуже тяжко в цьому віці).
* З теми 3 забрано «Фантастичні та реалістичні образи в мистецтві. Ознайомлення з графічною технікою штампування. Виготовлення кліше (картон, гумка, морква, картопля). Уведення поняття “естамп”.» (нелогічно стосовно подальшого наповнення теми).
* Вилучено тему про будову людського обличчя (залишити на елементарному рівні), або дозволити не зображати обличчя (як в художній школі).
* У темі 4 вилучено «Узагальнення знань про мову образотворчого мистецтва, його види і жанри» на початку теми, натомість зосередити увагу на художніх традиціях рідного краю.

#### Детальна таблиця з коментарями до програм та зворотнім зв’язком модераторів{#table}

Для того, щоб детально ознайомитися з врахованими/неврахованими коментарями дописувачів на EdEra під час першого етапу обговорення, перейдіть за посиланням. 
<br>
<form align="center">
  <button><a href="https://docs.google.com/document/d/1Zdo0fu2AJbivxvcBTH1QCwFBlANNYTn7TSR70pjrW1o/edit">Таблиця з коментарями</a></button>
</form>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>